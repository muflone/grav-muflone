---
title: 'Utilizzo con Android'
date: '12-03-2017 00:12'
taxonomy:
    tag:
        - kingston
        - mlwg2
        - mobilelite
        - wireless
        - android
product: articles
depth: 1
summary: 'Utilizzo del Kingston MobileLite Wireless G2 con Android mediante l''app MobileLite'
---

![](mobilelite-app.png?lightbox&resize=216,384&classes=center)

L'utilizzo più immediato che si può fare del MobileLite Wireless G2 è mediante l'applicazione [Kingston MobileLite][MobileLite App], scaricabile liberamente dal Play Store.

Per utilizzarla basta che il dispositivo sia connesso alla rete wireless del MLWG2 e quasi immediatamente sarà riconosciuto e verranno offerte varie funzionalità di condivisione dei contenuti.

----
# Presentazione dell'interfaccia utente
Il suo utilizzo è molto semplice e richiede semplicemente che il dispositivo Android si trovi nella stessa rete WiFi del MLWG2.

![](mobilelite-app-01.png?lightbox&resize=216,384)
![](mobilelite-app-02.png?lightbox&resize=216,384)
![](mobilelite-app-03.png?lightbox&resize=216,384)

Dopo la connessione iniziale la finestra dell'applicazione mostrerà 3 schede:
* **Drive USB** mostrerà i file presenti nella memoria USB esterna
* **Scheda SD** mostrerà i file presenti nella memoria SD inserita nell'apposito alloggiamento
* **Offline** mostrerà i file presenti sul dispositivo Android

----
# Impostazioni
Il menu in alto permetterà di accedere alle impostazioni del dispositivo MLWG2.

![](mobilelite-app-05.png?lightbox&resize=216,384)
![](mobilelite-app-06.png?lightbox&resize=216,384)
![](mobilelite-app-07.png?lightbox&resize=216,384)

Le impostazioni disponibili sono le seguenti:

### Hardware MobileLite Wireless
* **Nome** permette di cambiare il nome del dispositivo e della rete WiFi associata
* **Durata batteria** mostra un indicatore visivo della carica residua della batteria
* **Auto arresto** consente di configurare lo spegnimento automatico del dispositivo
* **Firmware** visualizza la versione del firmware installato
* **Riavvia** consente di riavviare il dispositivo

### Connessione MobileLite Wireless
* **Visibilità** permette di configurare la visibilità dell'SSID associato alla connessione WiFi
* **Connessione di rete** permette la scelta del canale della connessione WiFi
* **Sicurezza** permette la configurazione del tipo di cifratura della connessione WiFi e della relativa passowrd di accesso

### Connessione di rete
* **Rete WiFi** consente la scelta della rete WiFi alla quale il MLWG2 si aggancerà per estendere il segnale
* **Utilizza adattatore per reti mobili 3G** consente abilitare l'uso di alcuni adattatori 3G per l'uso della rete mobile

### Informazioni su...
* **Versione App** mostra la versione di MobileLite in esecuzione
* **Dimensione cache/Spazio disponibile** mostra la dimensione di dati provvisori in uso dal programma e del relativo spazio libero nel dispositivo
* **Show Hidden Files** consente di abilitare la visualizzazione dei file nascosti

----
# Riproduzione dei contenuti
Dalle schede Drive USB, Scheda SD e Offline è possibile accedere ai contenuti multimediali e riprodurli mediante il lettore integrato oppure con lettori multimediali esterni.

![](mobilelite-app-08.png?lightbox&resize=216,384)

Cliccando sopra un brano multimediale questo verrà automaticamente riprodotto mediante il lettore integrato dell'applicazione.

![](mobilelite-app-09.png?lightbox&resize=216,384)

Cliccando i tre pallini sulla destra di ogni elemento multimediale saranno mostrate quattro icone:

* Copia
* Apri e condividi
* Cancella
* Informazioni

![](mobilelite-app-10.png?lightbox&resize=216,384)
![](mobilelite-app-11.png?lightbox&resize=216,384)

Cliccando sopra la seconda di queste icone sarà mostrato un menu popup con le opzioni **Apri** e **EMail**, la prima della quale avvierà il file multimediale scelto oppure se fossero installate più applicazioni in grado di gestire il tipo di file sarà mostrata la classica finestra di Android che richiede con quale applicazione eseguire l'azione.

![](mobilelite-app-12.png?lightbox&resize=384,216)

A parte il caricamento iniziale, un po' lento, la riproduzione del brano multimediale dovrebbe procedere senza intoppi.

[MobileLite App]: https://play.google.com/store/apps/details?id=com.kingston.mobilelite&hl=it