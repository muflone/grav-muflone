---
title: 'Disassemblare MLWG2'
product: articles
depth: 1
summary: 'Disassemblare il Kingston MLWG2 per visionare i suoi componenti'
---

Vediamo com'è fatto un Kingston MLWG2 al suo interno ma attenzione, l'operazione di disassemblaggio può essere leggermente problematica.

>>> Disassemblare il dispositivo può invalidare la garanzia e può persino causare danni permanenti al dispositivo. Si sconsiglia fortemente l'operazione a chi non ha una buona padronanza con questi strumenti.

![](case-1.jpg?lightbox&resize=360,270&classes=center)

Il primo passaggio per disassemblare il dispositivo è quello di capovolgerlo e svitare con un cacciavite le **due viti** che si trovano nella **parte centrale** ad entrambi i lati. Tali viti non sono visibili poiché l'adesivo posteriore le copre totalmente ed è praticamente impossibile da rimuovere senza danneggiarlo.

Adesso viene la parte più difficile dell'intera operazione, separare il coperchio superiore dal resto della scocca.

![](case-2.jpg?lightbox&resize=360,270&classes=center)

Il punto più debole della scocca è la cornice della porta ethernet e attraverso questa cornice è possibile aprire un varco fino a separare i due pezzi. Prestare attenzione perché la plastica è morbida ma altrettanto fragile.

![](case-3.jpg?lightbox&resize=360,270&classes=center)

Al termine dell'operazione di smontaggio della scocca superiore questa può essere estratta totalmente, lasciando il resto della struttura scoperta.

>>>>> E' importante ricordare che la batteria alimenta sempre il dispositivo, anche nel caso questo venga spento, per cui si raccomanda la massima cautela.

![](pcb-1.jpg?lightbox&resize=360,270&classes=center)

All'interno del dispositivo si potranno riconoscere a sinistra il pacco di batterie (in blu) e alla destra il primo dei due PCB.

>>>>>> Tra la batteria e il PCB, sopra la porta ethernet si potranno notare quattro contatti, questi serviranno per stabilire la connessione seriale alla console del dispositivo, utile per ripristinare o reinstallare il sistema operativo.

![](pcb-2.jpg?lightbox&resize=360,270&classes=center)

Questa prima schedina può essere separata facendo semplicemente leva, infatti su tre dei quattro lati sono presenti dei contatti che la uniscono al secondo PCB, nell'immagine qui sopra si possono notare i contatti nella parte sinistra, destra e inferiore.

![](pcb-3.jpg?lightbox&resize=360,270&classes=center)

Scollegando questo primo PCB sarà reso visibile anche il secondo PCB, quello dotato di porte ethernet e USB.